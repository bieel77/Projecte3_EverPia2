# Projecte3_EverPia2“Sobreviure en una empresa IT”
## Descripció del projecte

L’origen d’EverPia es remunta a uns anys enrere, quan vuit professors —Rubén, Isabel, Carles Alonso, Cristian, Carles Fugarolas, Natalia i Núria— van decidir unir les seves forces. Tots ells compartien una passió: la informàtica i l’educació. Però també una convicció profunda: la tecnologia no té sentit si no ajuda a les persones i a les organitzacions a créixer.

Junts van fundar la consultora EverPia, un nom que uneix ever (sempre) amb Pia, en homenatge a l’esperit educatiu i a la visió de treballar per un futur millor. La seva llegenda comença en una petita sala plena de cables i ordinadors antics, on van jurar: Mai treballarem sols. Cada projecte serà una oportunitat per créixer junts.

Després de mesos de feina intensa, nits de pizza i commits a última hora, la consultora EverPia ha viscut el seu primer gran èxit. Els clients estan contents, les presentacions van triomfar i, fins i tot, els tècnics van aconseguir fer funcionar el servidor… sense reiniciar-lo cada cinc minuts. Un miracle digne d’estudi.

Però com diu la llegenda del sector IT:

“Quan tot funciona, és que no ho has mirat prou bé.”

El primer projecte va ser un èxit. Aquest segon… és una prova de supervivència. Benvinguts a EverPia 2: “Sobreviure en una empresa IT”, una simulació massa realista del que passa quan una empresa tecnològica comença a créixer i a rebre més clients dels que pot gestionar.

EverPia ja no és una petita consultora. Ara gestiona clients, contractes i serveis crítics 24/7. L’equip ha crescut, els projectes s’han multiplicat i el pressupost… bé, el pressupost segueix sent el mateix. Els antics alumnes heu ascendit. Sou els tècnics júnior del departament IT, i us acaben d’assignar el vostre primer gran repte: mantenir viva la infraestructura d’EverPia.

El vostre dia a dia? Apagar focs, resoldre incidències, respondre tickets, mantenir sistemes, documentar-ho tot… i, si queda temps, aprendre a no perdre els nervis. És la vida real dins una empresa IT: el caos ben documentat.


🎯 Missió del projecte


Si EverPia 1 era sobre construir, EverPia 2 és sobre sobreviure. La vostra missió és demostrar que sou capaços de:

Resoldre problemes reals d’una infraestructura IT.

Gestionar serveis essencials (DNS, LDAP, LVM…).

Treballar amb rigor tècnic i metodologia àgil.

Mantenir la calma mentre tot sembla fallar.

El coneixement és important, sí, però la serenitat és un servei premium.


💡 Objectius formatius


Consolidar coneixements avançats en sistemes, xarxes i serveis corporatius.

Aplicar tècniques reals de manteniment i optimització de servidors.

Aprendre a resoldre problemes complexos sota pressió.

Practicar la documentació tècnica professional amb GitHub i Markdown.

Desenvolupar competències clau: treball en equip, responsabilitat, organització i autonomia.

A EverPia 2 ja no hi ha professors: hi ha caps de projecte, companys de suport tècnic i clients impacients. Cada error és una oportunitat per aprendre. Cada “pantalla blava” és un examen de serenitat. Cada “no sé què ha passat, però ara funciona” és un triomf silenciós.

Aquest projecte no és només un conjunt de pràctiques, sinó una immersió total en el món real de les empreses IT. Aprendreu que no n’hi ha prou amb saber instal·lar, sinó que cal entendre, prevenir i comunicar.


Lema: “Si sobrevius a això... pots sobreviure a qualsevol empresa.”


Temes del curs


T01: Control de versions amb git i GitHub

T02: Selecció d’un SAI per una empresa client

T03: Seguretat Lògica: recuperant accés a sistemes

T04: Configurant i administrant un servidor Linux

T05: El servei de DHCP: introducció teòrica

T06: El servei de DHCP: configuració pràctica

T07: Idea de negoci responsable socialment

T08: Assessorament de domini i hosting (per client assignat) - Aplicacions web

T09: Donar-se d’alta en un hosting gratuït - Aplicacions Web & PI

T10: Màsterclass de Markdown

T11: Instal·lació de WordPress en local amb WP Local – Aplicacions Web


Objectius específics


Recuperar l'accés a sistemes amb contrasenya oblidada.

Fortificar l'accés al GRUB per protegir la configuració d'arrencada.

Tasques a desenvolupar

T01: Gestors de contrasenyes

T02: Gestió de l’emmagatzematge. Sessions teòriques

T03: Gestió flexible de discos (LVM i espais d’emmagatzematge)

T04: Serveis de Directori: LDAP

T05: Anàlisi de l’entorn: models de negoci per clients tecnològics

T06: Fonaments del servei DNS

T07: Instal·lant un servidor de noms

T08: Sitemaps i infraestructura d’una pàgina web

T09: Càlcul de la petjada
